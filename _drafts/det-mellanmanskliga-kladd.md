
> Mången kallar det intuition, men det är inte ett helt entydigt
> begrepp. Jag skulle föredra att tala om "realfantasi". Ty till
> sitt egentliga väsen är denn förmåga inte en fråga om åskådning
> utan om att djärvt och ohämmat svinga sig över till den andre;
> något som kan kräva den mest intensiva omvälvning i ens egen
> tillvaro. (s. 48-49).

> En sådan förståelse är emellertid inte möjlig så länge som jag
> gör den andra till ett från mig åtskilt föremål för mina
> funderingar och iakttagelser, ty som objekt ges denna helhet
> och denna mittpunkt inte tillkänna. Förståelsen är möjlig först
> när jag träder i omedelbar och okonstlad relation till den
> andra, gör henne verkligt närvarande för mig. (s. 45).

> Detta är möjligt först i levande samverkan, vilket betyder att
> jag i en situation som jag har gemensam med den andre vitalt
> utsätter mig för hans andel däri, såsom verkligen hans. Denna
> min grundhållning kan naturligtvis förbli obesvarad och
> dialogen dö redan smo frö. Men utvecklas en ömsesidighet, då
> blommar det mellanmänskliga upp i äkta samtal. (s. 49--50).

> Den främsta förutsättningen för ett äkta samtal är att var och
> en inför sin samtalspartner verkligen menar just denna andra
> människa. Jag upplever att hon till sin exstens är en annan;
> att hon på just detta, för henne unika och särpräglade sätt
> till sitt väsen är annorlunda än jag. Jag accepterar den
> människa jag står inför, så att mina ord kan riktas med största
> allvar till henne, just till den hon är. (s. 43)

> Det specifikt personligas ständigt närvarande mysterium --
> fordom bevekelsegrund för en stilla hänförelse -- får ge plats
> för prosaisk slätstrukenhet. (s. 47)

> I det första fallet vill den ene påtvinga den andre sin egen
> åsikt och attityd, och det helst på sådant sätt att den
> påverkade inbillar sig att det är hans egen insikt som
> frigjorts genom detta inflytande.

> I det andra fallet önskar den ene hos den andre igenkänna och
> stödja, såsom något det redan finns anlag till, vad han inom
> sig själv lärt känna som sant och riktigt. Det som är sant och
> riktigt måste ju också i den andres mikrokosmos vara något som
> lever som en möjlighet bland möjligheter.

> Propagandisten angår överhuvudtaget inte den människa, han vill
> inverka på, som person. Eventuella individuella egenskaper
> tillmäter han vikt, endast i den mån han behöver lära känna och
> utnyttja dem för att vinna den andre.

> Den pedagog jag åsyftar lever i en värld av individer, av vilka
> en grup allt emellanåt är anförtrodd hans beskydd. I var och en
> av desa individer lär han känna anlaget till en unik, dena enda
> gång existerande person.

> Jag har mot varandra ställt två extrema karakterinseringar av
> de båda grundhållningarna, för att tydliggöra skillnaden mellan
> dem. Men överallt där människor har med varandra att göra, kan
> båda attityderna förmärkas. (s. 58).

> Detta, att den ene kan inverka så att han väcker något tll liv
> inom den andre, är inte i och för sig någon nödvändig
> förutsättning. Men det är ett element som är ägnat att föra
> till en högre nivå av det mellanmänskliga.

> Om sociala fenomen kan man tala i sådana fall där
> förbundenheten mellan människorna i en grupp leder till
> geensamma erfarenheter och reaktioner. ... Den innebär inte att
> det mellan den ene och den andre i gruppen måste bestå en
> personlig relation.

> den allmänna tendensen, i synnerhet under senare skeden a
> historien, är att gruppens förhållningssätt stärks genom
> undanträngande av det pesonliga elementet till förmån för ett
> rent kollektivt element.

