---
layout: post
title: På jakt
---

Jag är på jakt efter något,  
men jag vet inte vad.  
Något angeläget.  
Något centralt.  
Något som kallar till mig från djupen   
och vill göra sig hört.  
  
Ibland kan jag skönja dess former.  
Ibland kommer det nära.  
Det flyter upp spillror -   
bitar av drivved -  
och jag kan ana det där,  
långt ner i djupen.  
  
Men än har det inte hittat sin form.  
Än kan det inte ge sig tillkänna.  
Det gömmer sig i skuggorna.  
Lockandes.   
Gäckandes.   
Lurandes.  
  
Kanske är det Döden som talar till mig.  
Det känns så ibland.  
Som att Döden har något angeläget att säga.  
Något viktigt om Livet, och dess mening.  
Något endast Döden kan förmedla.  
  
Jag måste ge det tid.  
Tid att hitta sin form.  
Tid att ge sig tillkänna.  
Och jag måste *lyssna*.  
