---
layout: post
title: Synd, nåd och förlåtelse
---

Synden har sin utgångspunkt i vårt ansvar för oss själva, för
varandra och för skapelsen (eller planeten i mer sekulärt språk).
Ett ansvar som vi ständigt misslyckas att leva upp till.

Exakt vart ansvaret kommer ifrån, eller hur omfattande det är,
vet jag inte. Men att det finns där, i någon mån, är jag
övertygad om.

Ett exempel på hur detta ansvar tagit sig uttryck är de mänskliga
rättigheterna. En rättighet är blott tomma ord om den inte
motsvaras av ett ansvar. Om jag har rättigheten att GÖRA NÅGOT,
har andra ett ansvar för att INTE HINDRA MIG.

Att synda är att missa målet. Ordet synd har sin utgångspunkt i
det grekiska ordet XXX som betyder NÅGONTING

Jesus säger: "Var fullkomlig såsom din fader i himlen är
fullkomlig" (KÄLLA). Det är mot fullkomligheten vi ska sträva,
men vi är inte fullkomliga varelser. Vi är fallna och envisas med
att missa målet, med att synda, på ett eller annat sätt. Vi
envisas med att göra det vi vet är fel. Vi avstår från att göra
det vi vet är rätt. Och vi misslyckas med att göra det rätta till
och med när vi försöker.


## Nåd och förlåtelse

Då vi alla syndar är vi alla i behov av nåden, och förlåtelsen.
Att leva är, till viss del, att misslyckas. Och att misslyckas är
tungt. 

I somras pratade jag med en vän som mår dåligt. Hen hade haft en
särskilt tung natt och morgonen efter talades vi vid. När jag
frågade henom vad det var som kändes så tungt kunde hen inte
svara. Min väns ångest var som ett kaosartat formlöst mörker,
omöjligt att få grepp om -- och därför även omöjligt att bekämpa.
Så jag pressade henom på frågan i hopp om att kunna göra mörkret
mer konkret och hanterbart. Istället kom ångesten tillbaka, och
min vän var tvungen att springa till toaletten och spy.

Jag hade misslyckats. Jag hade försökt göra det jag trodde var
rätt, men istället fått min vän att må ännu sämre. Det kändes
tungt. Jag var inte fullkomlig nog för att ta hand om min vän när
hon mådde dåligt. Det är ett sätt att missa målet, ett sätt att
synda.

När en har ansträngt sig för att göra det en tror är rätt, och
istället bara förvärrat situationen, är det lätt hänt att vilja
ge upp och att avsäga sig sitt ansvar. Men det är, i de flesta
situationer, fel sak att göra. En av Jordan B. Petersons tolv
livsregler är: "Do what is meaningful, not what is expedient."
Att ge upp och avsäga sig sitt ansvar är ofta "expedient",
egennyttigt eller enkelt. Men det är inte det meningsfulla --
eller det rätta.

I sådana stunder kan nåden och förlåtelsen vara till hjälp. Nåden
och förlåtelsen som en förvissning om att det är okej att
misslyckas, att inte vara fullkomlig. Om ingen nåd eller
förlåtelse finns att få kan ansvaret -- och de misslyckanden som
ofta följer i dess spår -- väga för tungt.

Alternativet till förlåtelsen är domen. Att misslyckas när ingen
förlåtelse finns att få är att vara dömd -- och vem orkar axla
sitt ansvar, sitt kors, när allt som väntar en är domen?
Förlåtelsen ger oss kraft nog att anta det ansvar som är oss
givet, och att återhämta oss och resa oss upp efter vi har
misslyckats. 


## Den kollektiva synden

En traditionell tanke inom kristendomen är att vi som människor
föds syndiga. Vi har alla del av den ursprungliga synden i Eden
när Adam och Eva åt av äpplet. Detta kan synas orättvist. Hur kan
vi belastas för något vi inte själva har gjort? 

Vi bebor alla system som är syndiga i sin natur. System som vi
inte har något annat var än att spela med i, mer eller mindre
motsträvigt. Ett exempel på detta syns i klimatfrågan. Det
samhällsystem vi bebor är på många sätt i grunden ohållbart.
Systemet leder till att vi misslyckas att ta hand om vår planet,
att ta hand om skapelsen, på ett vettigt sätt -- och därför
misslyckas med att leva upp till vårt ansvar för densamma.

Den pågående klimatkrisen är på många sätt en kollektiv synd. En
synd vi alla deltar i. Genom det enkla faktum att du fötts och
finns till deltar du i de samhällsstrukturer som förtrycker
skapelsen. 
