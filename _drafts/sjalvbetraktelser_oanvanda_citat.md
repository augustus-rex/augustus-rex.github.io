# Yttervärlden kan inte påverka dig

> Idag har jag undgått alla hinder, eller snarare jag har
> kullkastat alla hinder. De fanns ju inte utom mig, utan inom
> mig, i mina fördomar. (9:13).

> Vad är det bäst att säga eller göra just nu? Vad det nu än må
> vara, står det dig fritt att göra eller säga det. (10:33).

> Förmågan att leva lyckligt ligger i vår själ; det fordras bara
> att den gentemot likgiltiga ting verkligen förhåller sig
> likgiltig. Den förhåller sig så när den betraktar dem vart och
> ett för sig samt kommer ihåg att inget av dem påvingar oss
> något omdöme och inte kommer till oss utan står orörligt.
> (11:16).

> [D]et är inte människornas handlingar, som vållar vårt lidande
> -- det angår ju bara dem själva -- utan det är våra egna
> tankar. Förjaga altså tankarna på att det eller det är något
> förskricligt; då försvinner också vreden. (11:18).

> [H]ur mycket tyngre är inte den börda, som vreden och sorgen
> över vissa händelser pålägger oss, än den som händelserna
> själva utgör? (11:18).

> För fyr förvilelser måste du särksit ta dig i akt, och när än
> du upptäcker dem måste du går ur vägen för dem, samtidigt som
> du i vart och ett av dessa fall säger till dig själv: detta är
> en onödig föreställning; detta upplöser den samhälleliga
> gemenskapen; detta säger du inta av hjärtat, och att inte tala
> av hjärtat är djupt ovärdigt. Det fjärde fallet är när du
> tvingas förebrå dig själv att den gudomligare delen av ditt
> väsen är kuvad och undertryckt av det lägre och dödligare hos
> dig, av din kropp och dess grova lustar. (11:19).

