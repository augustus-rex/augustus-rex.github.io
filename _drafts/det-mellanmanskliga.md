---
layout: post
title: Det mellanmänskliga
---

## Det sociala och det mellanmänskliga

Tidigt i boken gör Buber en åtskillnad mellan det sociala och
det mellanmänskliga. Det sociala innebär en gruppsamhörighet där
deltagarna delar en gemenskap som grupp, men inte nödvändigtvis
en personlig relation.

> Om sociala fenomen kna man tala i sådana fall där
> förbundenheten mellan människorna i en grupp leder till
> geensamma erfarenheter och reaktioner. ... Den innebär inte att
> det mellan den ene och den andre i gruppen måste bestå en
> personlig relation.

Det mellanmänskliga å sin sida innefattar en framträdande
relation mellan två -- och ibland flera -- individer. Det kan
innefatta så enkla händelser som "när i en överfull spårvagn två
obekantas blickar öppet möts, för att genast åter glida tillbaka
i konvenansens 'inte vilja veta av varandra'. ETT TILL EXEMPEL.
Det mellanmänskliga

> kommer inte an på någonting annat än att vardera av två
> människor vederfares den andre som just denna bestämda andre.
> Att var och en av de båda blir medveten om den andre och därför
> förhåller sig så till honom att han icke behandlar honom som
> ett objekt, utan som partner i ett livsskeende.

Buber gör en åtskillnad mellan det kollektiva och det
mellanmänskliga. Det sociala är ofta någonting kollektivt. En
person blir främst till en del i en grupp istället för en egen
individ. Det mellanmänskliga däremot är alltid någonting ytterst
personligt.

> den allmänna tendensen, i synnerhet under senare skeden a
> historien, är att gruppens förhållningssätt stärks genom
> undanträgande av det pesonliga elementet till förmån för ett
> rent kollektivt element.

Buber exempeplifierar skillnaden mellan det kollektiva och det
mellanmänskliga genom att berätta om ett demonstrationståg han
deltog i. Han deltog i tåget då en av hans vänner var en
framträdande figur i rörelsen som anordnade demonstrationen, och
innan tåget avgick stod han och diskuterade med sin vän och en
annan person.

> I den stunden upplevde jag dem båda som i sin fulla verklighet
> existerande där, framför mig. Var och en av dem var en människa
> som anförtrotts mig; anförtrotts mig även i sådana avseenden
> som var mig främmande. Ja, egentligen var mig deras värld så
> fjärran att min själ allt som oftast ryggade tillbaka inför det
> anorlunda hos dem; men samtidigt var det just detta "annorlunda"
> som gjorde konfrontationen med dem äkta.

Men så fort som demonstranterna satte sig i rörelse hade Buber
"inlemmats i tåget". Han hade "ryckts bort från allting som heter
att stå inför något eller någon". Det mellanmänskliga hade trätt
tillbaka till företräde för det kollektiva.

Efter en stund passerade demonstrationståget ett café där Buber
några dagar tidigare lärt känna en musiker. När tåget passerade
öppnades cafédörren. Musikern stod på tröskeln, fick syn på Buber
och vinkade.

> Ögonblickligen var det som att jag lyftes ur tåget, bort från
> vännernas närvaro, och placerades därborta, framför musikern.
> Jag märkte inte att jag marscherade vidare i samma takt. Jag
> upplevde mig som stående dörute, utan ett ljud, men med ett
> leende av samförstånd till svar åt den som anropat mig.

Buber hade anropats som egen person och lämnade, under en kort
period, sin plats i kollektivet och trädde in i det
mellanmänskligas sfär.

I boken identifierar Buber tre saker som fodras för att ett
mellanmänskligt möte ska uppstå:

	1. "att intet fördärvligt sken insmyger sig i relationen
	   mellan två personer",
	2. "att var och en ... vänder sig till och menar den andre
	   som person och just sådan han är", samt att
	3. "ingendera av parterna får vilja påtvinga den andre något
	   av sitt eget eller sig själv".

Vi kommer nu gå igenom dessa förutsättning var för sig.


## Det som är och det som synes vara

Enligt Buber är ett stort hinder för det mellanmänskliga att
människor ofta framställer sig inte som sådan de är, utan sådana
som de vill synas vara. Han gör därför skillnad mellan två typer
av människotillvaro. Att leva utifrån sitt väsen och "låta sitt
liv bestämmas av vad man är", och att leva utifrån bilden och
"låta sitt liv bestämmas av huruvida man vill göra intryck av att
vara".

Detta är idealtyper och i verkligheten uppträder dessa typer av
människotillvaro sammanblandat. Men människor som till största
del lever utifrån sitt väsen kallar Buber *väsensmänniskor*.
Människor som till största del lever utifrån bilden kallar han
*bildmänniskor*.

Det mellanmänskliga förutsätter att människor lever utifrån sitt
väsen. Buber exemplifierar detta med ett samtal mellan två
bildmänniskor som han kallar Per och Pål:

> Först har vi då Per sådan han vill verka i Påls ögon och Pål
> sådan han vill verka i Pers ögon. Vidare har vi Per sådan han
> verkligen är i Påls ögon och likaså Pål sådan han här i Pers
> ögon. Och dessa bilder torde inte övensstämma med de önskade!
> Så har vi Per sådan han är i sina egna ögon och Pål sådan här i
> sina. Till sist: Den verklige Per och den verklige Pål.

Vi har alltså två människor, Per och Pål, plus "sex spöklika
skengestalter, vilka på allsköns sätt blandar sig i samtalet
mellan de två". Var, frågar Buber sig, "finns då plats för
äktheten i det mellanmänskliga"? 

> Vad än ordet "sanning" betyder i andra sammanhang -- på det
> mellanänskligas område betyder sanning att människor meddelar
> sig med varandra sådana de är. ... Det är på äktheten i det
> mellanmänskliga det kommer an. Där denna ej finns, finns heller
> ingen sann mänsklighet.

Att vara bildmänniska är enligt Buber ingen natur, ingenting för
evigt fastställt. "Människan, som människa, är alltid möjlig att
förlösa", och det är alltid möjligt att "kämpa för att komma till
sig själv". Men det är ingen lätt uppgift att leva utifrån sitt
väsen.

> Det är ingen lätt sak att vinna erkännade som den man till sitt
> väsen är. Då får skenet komma till hjälp. Att ge efter för
> frestelsen att tillgripa den möjligheten är fegt -- att motstå
> den kräver verkligt mod.

Att leva utifrån sitt väsen är inte enkelt, men det är aldrig
förgäves. Endast genom att försaka bilden till förmån för sitt
väsen kan livet bli på allvar meningsfullt.

> Att leva utifrån sitt väsen är något man stundom får dyrt
> betala, alltför dyrt betalas det aldrig.


## Att möta en människa som den hon är

Det andra förutsättningen handlar om att jag måste möta, och
mena, den andra människa sådan som hon är. Enligt Buber bör det
mesta som betecknas som samtal snarare kallas prat. Folk talar
inte med varandra, utan förbi varandra. När de talar vänder de
sig inte till sin samtalspartner, utan till en "fiktiv instans,
som inte är närvarande på annat sätt än som åhörare" (s. 41).

Men vad innebär det att bli medveten om en annan människa? Att
möta en annan människa sådan som hon är? Enligt Buber måste man
förstå en människa utifrån hennes ande, hennes mittpunkt. 

> Att bli medveten om en människa betyder alltså i synnerhet att
> förnimma den dynamiska mittpunkt som sätter sin prägel på
> hennes yttranden, handlingar och förhållningssätt, med
> uppfattbara tecken på det för henne unika. (s. 45).

Man måste uppfatta sin motpart "som helhet och likväl
fullständigt konkret, utan några förenklande abstraktioner" (s.
44).

För att kunna uppfatta sin samtalspartner som helhet är det av
vikt att man inte gör henne till "ett från mig åtskilt föremål
för mina funderingar och iakttagelser" (s. 45). Om du gör din
motpart till ett objekt blir dennes mittpunkt, dennes ande,
oåtkomligt för dig. Att förstå sin partner är möjligt först:

> när jag träder i omedelbar och okonstlad relation till den
> andra, gör henne verkligt närvarande för mig. (s. 45).

Det krävs att jag "i en situation som jag har gemensamt med den
andre vitalt utsätter mig för hennes andel däri, såsom verkligen
hennes" (s. 49). Att:

> jag upplever att hon till sin existens är en annan; att hon på
> just detta, för henne unika och särpräglade sätt till sitt
> väsen är annorlunda än jag. Jag accepterar den människa jag
> står inför, så att mina ord kan riktas med största allvar till
> henne, just till den hon är. (s. 43).

För att lyckas krävs det mod. Det krävs att man vågar: 

> djärvt och ohämmat svinga sig över till den andre; något som
> kan kräva den mest intensiva omvälvning i ens egen tillvaro.
> (s. 49).

På det sättet kan man ge utrymme för "det specifikt personligas
ständigt närvarande mysterium" (s. 47), något som allt för ofta
istället får ge plats för "prosaisk slätstrukenhet" (s. 47).

För att allt detta ska lyckas krävs det att din motpart besvarar
din ansträngning, annars kommer "dialogen dö redan som frö" (s.
49). Men om allt lyckas "blommar det mellanmänskliga upp i
äkta samtal" (s. 50).


## Att påtvinga och att frigöra

Den tredje och sista förutsättningen för det mellanmänskliga
samtalet handlar om att ingen av parterna får vilja påtvinga den
andre någon åsikt eller attityd, utan att målet istället är att
frigöra den andres personliga och unika potential.

Buber använder återigen sig av idealtyper för att beskriva två
olika sätt att förhålla sig till sina medmänniskor;
propagandisten och pedagagogen. Idealtyperna är extrema
karaktäriseringar med syfte att tydliggöra skillnaden mellan
olika grundhållningar, och de uppträder aldrig i renodlad form.
Men, enligt Buber, kan båda dessa attityder ses "överallt där
människor har med varandra att göra" (s. 58).

Propagandisten är en person som vill "påtvinga den andre sin egen
åsikt och attityd". Helst ska det ske på ett sätt "att den
påverkade inbillar sig att det är hans egen insikt som frigjorts
genom detta inflytande" (s. 53).

Pedagogen däremot vill istället "hos den andre igenkänna och
stödja ... vad han inom sig själv lärt känna som sant och
riktigt" (s. 53):

> Det som är sant och riktigt måste ju också i den andres
> mikrokosmos vara något som lever som en möjlighet bland
> möjligheter. Hos denne behöver i så fall endast väckas ett
> gensvar -- och det väsentligen icke genom inlärning, utan genom
> möte, genom existentiell kommunikation mellan det som är och det
> som är på väg att bli. (s. 54).

Propagandistens verktyg är påtvingandet och övertalandet,
pedagogens är frigörandet och uppväckandet.

En viktig skillnad i propagandistens och pedagogens förhållande
till sina medmänniskor är hur de uppfattar det personliga och det
individuella. För propagandisten är individuella egenskaper av
vikt "endast i den mån han behöver lära känna och utnyttja dem
för att vinna den andre" (s. 54). Propagandisten "angår
överhuvudtaget inte den människa, han vill inverka på, som
person" (s. 54).

För pedagogen däremot är det individuella och det personliga helt
centralt. Pedagogen "ser varje individ som bärare av ett
speciellt uppdrag i tillvaron, fullföljbart genom just den
människan, och endast genom henne" (s. 56). Pedagogen "anser att
det rätta finns anlagt i varje människa på ett peronligt unikt
och enastånde sätt. Inget annat 'sätt' får därför påtvingas denna
människa" (s. 57). Pedagogens uppgift är att "hjälpa det rätta
att framträda unikt personligt hos just denna person" (s. 57).

Enligt Buber går det i pedagogens förhållningssätt hitta en
nyckel till skapelsens mening. I tanken "att varje människa inom
sig bär bestämmelsen att uppnå det sanna människovarat på sitt
särskilda, för just henne egenartade vis". Genom att hjäla det
rätta att främträda unikt personligt hos den andre hjälpen man
"människovarats skapelsemening" (s. 61) att gå i uppfyllelse.
Buber skriver:

> Den frigörande, förlösande makten i dialogen mellan människorna
> -- detta, att man genam att bistå varandra i att "bli sig
> själv", bidrar till förverkligandet av ett med skapelsens
> mening överensstämmande människoslätke -- det är vad som
> bringar det mellanmänskliga till dess högsta höjd. (s. 61).



> Detta, att den ene kan inverka så att han väcker något tll liv
> inom den andre, är inte i och för sig någon nödvändig
> förutsättning. Men det är ett element som är ägnat att föra
> till en högre nivå av det mellanmänskliga.
