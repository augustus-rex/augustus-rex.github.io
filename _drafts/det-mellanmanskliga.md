---
layout: post
title: Det mellanmänskliga
---

## Det sociala och det mellanmänskliga

Tidigt i boken gör Buber en åtskillnad mellan det sociala och
det mellanmänskliga. Det sociala innebär en gruppsamhörighet där
deltagarna delar en gemenskap som grupp, men inte nödvändigtvis
en personlig relation.

> Om sociala fenomen kna man tala i sådana fall där
> förbundenheten mellan människorna i en grupp leder till
> geensamma erfarenheter och reaktioner. ... Den innebär inte att
> det mellan den ene och den andre i gruppen måste bestå en
> personlig relation.

Det mellanmänskliga å sin sida innefattar en framträdande
relation mellan två -- och ibland flera -- individer. Det kan
innefatta så enkla händelser som "när i en överfull spårvagn två
obekantas blickar öppet möts, för att genast åter glida tillbaka
i konvenansens 'inte vilja veta av varandra'. ETT TILL EXEMPEL.
Det mellanmänskliga

> kommer inte an på någonting annat än att vardera av två
> människor vederfares den andre som just denna bestämda andre.
> Att var och en av de båda blir medveten om den andre och därför
> förhåller sig så till honom att han icke behandlar honom som
> ett objekt, utan som partner i ett livsskeende.

Buber gör en åtskillnad mellan det kollektiva och det
mellanmänskliga. Det sociala är ofta någonting kollektivt. En
person blir främst till en del i en grupp istället för en egen
individ. Det mellanmänskliga däremot är alltid någonting ytterst
personligt.

> den allmänna tendensen, i synnerhet under senare skeden a
> historien, är att gruppens förhållningssätt stärks genom
> undanträgande av det pesonliga elementet till förmån för ett
> rent kollektivt element.

Buber exempeplifierar skillnaden mellan det kollektiva och det
mellanmänskliga genom att berätta om ett demonstrationståg han
deltog i. Han deltog i tåget då en av hans vänner var en
framträdande figur i rörelsen som anordnade demonstrationen, och
innan tåget avgick stod han och diskuterade med sin vän och en
annan person.

> I den stunden upplevde jag dem båda som i sin fulla verklighet
> existerande där, framför mig. Var och en av dem var en människa
> som anförtrotts mig; anförtrotts mig även i sådana avseenden
> som var mig främmande. Ja, egentligen var mig deras värld så
> fjärran att min själ allt som oftast ryggade tillbaka inför det
> anorlunda hos dem; men samtidigt var det just detta "annorlunda"
> som gjorde konfrontationen med dem äkta.

Men så fort som demonstranterna satte sig i rörelse hade Buber
"inlemmats i tåget". Han hade "ryckts bort från allting som heter
att stå inför något eller någon". Det mellanmänskliga hade trätt
tillbaka till företräde för det kollektiva.

Efter en stund passerade demonstrationståget ett café där Buber
några dagar tidigare lärt känna en musiker. När tåget passerade
öppnades cafédörren. Musikern stod på tröskeln, fick syn på Buber
och vinkade.

> Ögonblickligen var det som att jag lyftes ur tåget, bort från
> vännernas närvaro, och placerades därborta, framför musikern.
> Jag märkte inte att jag marscherade vidare i samma takt. Jag
> upplevde mig som stående dörute, utan ett ljud, men med ett
> leende av samförstånd till svar åt den som anropat mig.

Buber hade anropats som egen person och lämnade, under en kort
period, sin plats i kollektivet och trädde in i det
mellanmänskligas sfär.

I boken identifierar Buber tre saker som fodras för att ett
mellanmänskligt möte ska uppstå:

	1. "att intet fördärvligt sken insmyger sig i relationen
	   mellan två personer",
	2. "att var och en ... vänder sig till och menar den andre
	   som person och just sådan han är", samt 
	3. "ingendera av parterna får vilja påtvinga den andre något
	   av sitt eget eller sig själv".

Vi börjar med att gå igenom den första förutsättningen.


## Det som är och det som synes vara

Enligt Buber är ett stort hinder för det mellanmänskliga att
människor ofta framställer sig inte som sådan de är, utan sådana
som de vill synas vara. Han gör därför skillnad mellan två typer
av människotillvaro. Att leva utifrån sitt väsen och "låta sitt
liv bestämmas av vad man är", och att leva utifrån bilden och
"låta sitt liv bestämmas av huruvida man vill göra intryck av att
vara".

Detta är idealtyper och i verkligheten uppträder dessa typer av
människotillvaro sammanblandat. Men människor som till största
del lever utifrån sitt väsen kallar Buber *väsensmänniskor*.
Människor som till största del lever utifrån bilden kallar han
*bildmänniskor*.

Det mellanmänskliga förutsätter att människor lever utifrån sitt
väsen. Buber exemplifierar detta med ett samtal mellan två
bildmänniskor som han kallar Per och Pål:

> Först har vi då Per sådan han vill verka i Påls ögon och Pål
> sådan han vill verka i Pers ögon. Vidare har vi Per sådan han
> verkligen är i Påls ögon och likaså Pål sådan han här i Pers
> ögon. Och dessa bilder torde inte övensstämma med de önskade!
> Så har vi Per sådan han är i sina egna ögon och Pål sådan här i
> sina. Till sist: Den verklige Per och den verklige Pål.

Vi har alltså två människor, Per och Pål, plus "sex spöklika
skengestalter, vilka på allsköns sätt blandar sig i samtalet
mellan de två". Var, frågar Buber sig, "finns då plats för
äktheten i det mellanmänskliga"? 

> Vad än ordet "sanning" betyder i andra sammanhang -- på det
> mellanänskligas område betyder sanning att människor meddelar
> sig med varandra sådana de är. ... Det är på äktheten i det
> mellanmänskliga det kommer an. Där denna ej finns, finns heller
> ingen sann mänsklighet.

Att vara bildmänniska är enligt Buber ingen natur, ingenting för
evigt fastställt. "Människan, som människa, är alltid möjlig att
förlösa", och det är alltid möjligt att "kämpa för att komma till
sig själv". Men det är ingen lätt uppgift att leva utifrån sitt
väsen.

> Det är ingen lätt sak att vinna erkännade som den man till sitt
> väsen är. Då får skenet komma till hjälp. Att ge efter för
> frestelsen att tillgripa den möjligheten är fegt -- att motstå
> den kräver verkligt mod.

Att leva utifrån sitt väsen är inte enkelt, men det är aldrig
förgäves. Endast genom att försaka bilden till förmån för sitt
väsen kan livet bli på allvar meningsfullt.

> Att leva utifrån sitt väsen är något man stundom får dyrt
> betala, alltför dyrt betalas det aldrig.


## Att möta en människa som den hon är

> Den främsta förutsättningen för ett äkta samtal är att var och
> en inför sin samtalspartner verkligen menar just denna andra
> människa. (s. 43)

> En sådan förståelse är emellertid inte möjlig så länge som jag
> gör den andra till ett från mig åtskilt föremål för mina
> funderingar och iakttagelser, ty som objekt ges denna helhet
> och denna mittpunkt inte tillkänna. Förståelsen är möjlig först
> när jag träder i omedelbar och okonstlad relation till den
> andra, gör henne verkligt närvarande för mig. (s. 45).

> Det specifikt personligas ständigt närvarande mysterium --
> fordom bevekelsegrund för en stilla hänförelse -- får ge plats
> för prosaisk slätstrukenhet. (s. 47)

> Mången kallar det intuition, men det är inte ett helt entydigt
> begrepp. Jag skulle föredra att tala om "realfantasi". Ty till
> sitt egentliga väsen är denn förmåga inte en fråga om åskådning
> utan om att djärvt och ohämmat svinga sig över till den andre;
> något som kan kräva den mest intensiva omvälvning i ens egen
> tillvaro. (s. 48-49).


## Att påtvinga och att frigöra

> I det första fallet vill den ene påtvinga den andre sin egen
> åsikt och attityd, och det helst på sådant sätt att den
> påverkade inbillar sig att det är hans egen insikt som
> frigjorts genom detta inflytande.

> I det andra fallet önskar den ene hos den andre igenkänna och
> stödja, såsom något det redan finns anlag till, vad han inom
> sig själv lärt känna som sant och riktigt. Det som är sant och
> riktigt måste ju också i den andres mikrokosmos vara något som
> lever som en möjlighet bland möjligheter.

> Propagandisten angår överhuvudtaget inte den människa, han vill
> inverka på, som person. Eventuella individuella egenskaper
> tillmäter han vikt, endast i den mån han behöver lära känna och
> utnyttja dem för att vinna den andre.

> Den pedagog jag åsyftar lever i en värld av individer, av vilka
> en grup allt emellanåt är anförtrodd hans beskydd. I var och en
> av desa individer lär han känna anlaget till en unik, dena enda
> gång existerande person.
